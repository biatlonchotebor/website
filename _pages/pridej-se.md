---
layout: single
title: "Sport, který baví děti i dospělé: přidej se!"
permalink: /pridej-se/
---

Letní biatlon je jedinečná kombinace běhu a střelby, která nadchne každého, kdo má rád pohyb, výzvy a zábavu v kolektivu. Nejde jen o sportovní výkon, kde se kloubí fyzická i psychická zdatnost – biatlon vede děti k disciplíně, soustředění a zodpovědnosti, přitom si ale užijí spoustu radosti a kamarádství.

## Pro koho je biatlon vhodný?

Tréninky jsou otevřené zejména dětem od 8 let, ale zapojit se může kdokoliv, kdo má chuť vyzkoušet něco nového. Členové klubu Biatlonu Chotěboř jsou dnes nejen aktivní závodníci, ale i bývalí sportovci, kteří mají k tomuto krásnému sportu celoživotní vztah a své zkušenosti rádi předávají dál.

## Tréninky

Trénujeme většinou v **úterý a neděli odpoledne** zejména na chotěbořské střelnici, podle potřeby také na dalších místech – běžecké tréninky v přírodě nebo jízda na kolečkových a běžeckých lyžích.

![Zavody](/assets/images/trenink-strelnice.jpg)

## Jak trénink probíhá

Nejde jen o střelbu! Velkou část tvoří běh, případně trénink na kolečkových lyžích. Střelba probíhá vždy pod dohledem zkušených trenérů a v bezpečném prostředí. Děti se tak učí nejen sportovním dovednostem, ale i koncentraci a klidnému zvládání zátěže.

## Vybavení a bezpečnost

Nemusíte se bát, že byste hned museli pořizovat drahé vybavení. Vzduchovky, malorážky i kolečkové nebo běžecké lyže klub zapůjčí. Na bezpečnost při střelbě se dbá velmi přísně – děti se od začátku učí odpovědnému zacházení, což je skvělá průprava nejen pro sport.

## Přijďte si to vyzkoušet!

Nejste si jistí, jestli je biatlon pro vás? Není nic jednoduššího – po předchozí domluvě si můžete přijít vyzkoušet nezávazně většinu tréninků.

## Závody

Co následuje po důkladné přípravě během tréninků? Samozřejmě závody. Každý rok se účastníme závodů po celé republice, jak na oblastních závodech, tak na celostátních pohárech. Vrcholem sezóny je potom mistrovství ČR, na které není snadné vybojovat postup, ale každý rok i na těchto závodech máme několik reprezentantů našeho klubu. Můžeš být mezi nimi!

![Zavody](/assets/images/zavody-start.jpg)

## Členské příspěvky

Roční příspěvek se v současné době pohybuje mezi 1 000 a 2 000 Kč.

## Kontakt

Máte zájem nebo se chcete na něco zeptat? Ozvěte se, více v [kontaktech](/kontakt/)

![Kde je strelnice](/assets/images/strelnice-mapa.jpg)

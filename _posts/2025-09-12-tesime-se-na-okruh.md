---
layout: single
title: "Těšíme se na inline okruh i cyklostezku"
date: 2025-09-12
tags: [z-klubu, 2025]
---

Začátek školního roku není jen o sešitech a penálech, ale i o hledání způsobu, jak děti rozhýbat po prázdninách. A právě biatlonový klub v Chotěboři nabízí již několik desetiletí parádní možnost, jak **spojit sport, dobrodružství a zábavu venku**.

Biatlon není jen “běžkovat a střílet” jako v televizi. Naši mladí sportovci během roku kombinují běh v terénu, střelbu, jízdu na kolečkových i běžeckých lyžích, nechybí ani kondiční příprava v tělocvičně a hry. Běžecké lyžování je obecně známé jako jeden z nejzdravějších pohybů pro celé tělo a střelba, zejména při zátěži, vyžaduje soustředění i psychickou odolnost. Biatlon se tak jeví jako **ideální všestranná kombinace pro rozvoj dětí**, která se hodí nejen pro sport, ale i pro život – děti se učí soustředění, vytrvalosti i překonávání překážek.

Abychom na závodech potrápili soupeře co nejvíc, kromě individuální fyzické přípravy trénujeme dvakrát týdně, většinou na chotěbořské střelnici nebo v periferiích města. V zimě pak rádi zamíříme za sněhem do Žďárských vrchů, kde si svěřenci užijí opravdovou zimní biatlonovou atmosféru.

Poslední roky je to se sněhem v Chotěboři bída, proto už se těšíme jak na cyklostezku, tak na nový inline okruh na letním stadionu, které nám umožní během většiny roku zlepšovat techniku na kolečkových lyžích. Současné možnosti v okolí Chotěboře moc bezpečných možností pro takovou přípravu nenabízí. Děkujeme tímto všem, kteří se o nové příležitosti zasadili. 

A teď to hlavní: kapacita klubu momentálně umožňuje **přijmout nové talenty**! Pokud hledáte pro své děti sport, který je nejen krásný, ale i atraktivní pro diváky i samotné závodníky, mrkněte [sem](/pridej-se/) a využijte jedinečnou příležitost přijít se k nám nezávazně podívat na trénink. Třeba právě vaše dítě objeví v sobě budoucího biatlonistu!

![Kolecka](/assets/images/posts/zavody-jaklik.jpg)

